<!DOCTYPE html>
<html>

<head>
</head>

<body>
    <p>
        16.6.2023
        <pre>
            Si muž s trojštvrťákmi vyholenou hlavou
            ale štýlovými fúzikmi
            páli slnko ale také stredo-júnové stredo-európske

            Tvoj stride je taký, že ideš telom vpred chápeš
            z profilu povedané : konvexne
            vznešene sa nesieš bruchom vpred a
            tá fľaša s pivom ti robí metronóm

            Ja sedím v zelenej plastovej stoličke celá nerozhodná
            Kebyže robím, to čo chcem nebudem tým kým chcem
            Sadnem si tak, že cez pol stola svieti slnko
            ajkeď neviem do ktorej strany sa pohne ďalej

            V Rakúsku radi hovoria "Perfekt" namiesto "Dobre"
            Zvykla som si tváriť sa, že je dobre, samej sebe
            Ale je mi vtedy horšie alebo nie
            neviem ako mi je.

            Páli slnko, také že mi spolužiačka povie UV 7
            neviem čo je UV 7 ale nehme ma to
            Neviem, čo si myslí kameň na dne rieky ale
            asi cíti ako okolo neho ide tá suť
            a cez to všetko sa brúsi do ploskáča

            Možno do seba niekedy zatnú dva výnimočne ostré
            A tá hlboká ryha tam na tele sedí kým okolo do seba ďalej
            búchajú kamene. Ten zvuk je hrozne úžasný ako úžasná hroznota
            Trvá tak krátko a hneď ho zabudneš ale keď si ho ideš vybaviť
            trocha ťa vnútri mykne

            Quantová geológia si na to musí vymyslieť nový model
            ale vec sa má tak, že keď sa ďalej mele suťou ajkeď
            mu teraz v boku zýva prázdna ryha
            človeka to utvrdí a ten kameň klesá ku dnu

            Snaha asi nie je márna, ale neviem na čo je dobrá
            nerada sa snažím, radšej sa pozerám

            Niekto si pri mne zapáli cigu
            Celý čas sa na tú osobu snažím nepozerať
            pretože ma zaujíma
            Ale obecná mi na röntgene zbadala zlé plúca
            Môžem sa snáď pozrieť na toho kto ma zabije
        </pre>

        A iny z toho tyzdna:
        <pre>
            denne 
            človeka, ktorého nestrasieš
            a slnko pečie
            samota zýva do ulice
            v poslednom oranžovom slnku dňa
            reťazový fajčiar na vedľajšom stole
            čakám ťa na semafóroch
            sandále mám na horúcom betóne
            a stredová tyč sa mi opiera o stehno
            nikdy som o tom nepočula, ale je mi jasné
            že sa to tu musí volať Nordbahnhof

            ten 4-poschodový meštiansky dom, ktorý sa do
            strany končí úplne rovno
            na tej križovatke je úplne ticho
            do tej farby júnového tepla sa ozýva
            ťukanie prechodu
        </pre>
    </p>
    <img src="images/2025/tukaniejun.png" width="400">
</body>

</html>